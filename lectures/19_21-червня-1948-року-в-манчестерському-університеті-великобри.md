---
layout: default
title: "21 червня 1948 року в Манчестерському університеті (Великобританія) на машині «Марк-1» виконана перша у світі програма, що зберігається в пам’яті машини, –  пошук найбільшого співмножника заданого числа."
---

# 21 червня 1948 року в Манчестерському університеті (Великобританія) на машині «Марк-1» виконана перша у світі програма, що зберігається в пам’яті машини, –  пошук найбільшого співмножника заданого числа.

У 1949 році під керівництвом Моріса Вілкса був створений комп'ютер EDSAC. Проектувальники EDSAC ввели систему мнемонічних позначень, де кожна машинна команда представлялася однією великою літерою, та автоматизували налаштування підпрограм на певне місце в пам’яті. Моріс Вілкс назвав мнемонічну схему й бібліотеку підпрограм «збираюча система» (assembly system) –  звідси слово «асемблер».

У 1949 році у Філадельфії (США) під керівництвом Джона Моклі був створений «Короткий код» – перший примітивний інтерпретатор мови програмування.

У 1951 році у фірмі Remington Rand американська програмістка Ґрейс Гоппер розробила першу транслюючу програму. Гоппер назвала її компілятором (compiler –  компілятор).

У 1957 році на 20-му поверсі штаб-квартири фірми IBM на Медісон-авеню в Нью-Йорку народилася мова Фортран (FORmula TRANslation — трансляція формул). Групою розробників керував 30-річний математик Джон Бекус. Фортран –  перша зі «справжніх» мов високого рівня.

У 1963 році була створена мова програмування Бейсик. Засновниками мови стали Джон Кемені і Томас Курц, співробітники Дартмут Коледжу. Під керівництвом творців мова була реалізована групою студентів коледжу. Найперший діалект мови називався Dartmouth BASIC.

У 1958-1968 роках велася розробка та удосконалення мови програмування під назвою АЛГОЛ, назва якої походить від словосполучення «алгоритмічна мова» (algorithmic language). На відміну від Фортрана, який переважно використовувався в США й Канаді, АЛГОЛ був широко розповсюджений у Європі та СРСР. Мова була створена міжнародним комітетом, до складу якого входили європейські та американські вчені – Джон Бекус, Пітер Наур, Воллі Фойрцойг, Ніклаус Вірт.

У 1970 Ніклаус Вірт створив мову програмування, назву якій дав на честь французького фізика й математика Блеза Паскаля. Паскаль планувався Віртом, як мова, що навчає процедурному програмуванню. У 1972 році 31-річний фахівець з системного програмування, який працював у фірмі Bell Labs, Денніс Рітчі розробив мову програмування Сі.

Перший опис мови був представлений у книзі Б. Кернігана і Д. Рітчі, яку було перекладено на українську. Тривалий час цей опис був стандартом, проте низка моментів допускала неоднозначне тлумачення, яке породило безліч трактувань мови Сі. Для виправлення цієї ситуації при Американському інституті національних стандартів (АNSI) був створений комітет зі стандартизації мови Сі.

У 1983 році був затверджений стандарт мови Сі, який отримав назву ANSI С.

На початку 80-х років у Веll Lаbоratory Б'ярн Страуструп, у результаті доповнення й розширення мови Сі, створив нову по суті мову, що отримала назву «Сі з класами». У 1983 році ця назва була замінена на С++.
