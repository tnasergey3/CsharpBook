---
layout: default
title: "1.1 Історичні факти"
---

# 1.1 Історичні факти

Англійський математик XIX століття Шенкс витратив понад 20 років свого життя на обчислення числа Пі з точністю до 707 значущих цифр після коми. Цей результат отримав славу рекорду обчислень XIX століття. Однак згодом було виявлено, що Шенкс помилився в 520-му знаку, і тому всі наступні значущі цифри були обчислені невірно.

У 1804 році французький винахідник Жозеф Марі Жаккар створив «програмно-керований» ткацький верстат. Для керування верстатом використовувалися перфокарти, з'єднані одна з одною у вигляді стрічки. Дерев'яні шпильки «читаючого пристрою» верстата за розташуванням отворів у перфокарті визначали, які нитки слід підняти, а які опустити для отримання потрібного візерунка.

У 1890 році в США винахідник Герман Голлеріт розробив електромеханічну лічильну машину – табулятор, керований перфокартами. Вона була використана для скла- дання таблиць із результатами перепису населення США. Заснована Голлерітом фірма з виробництва табуляторів згодом перетворилася на корпорацію International Business Machines (IBM).

У 1936 році двадцятип’ятирічний студент Кембріджського університету англієць Алан Тюрінг опублікував статтю «Про обчислювані числа», у якій розглядався гіпотетичний пристрій («машина Тюрінга»), придатний для вирішення будь-якої математичної або логічної задачі, яку можливо розв'язати, – прообраз програмованого комп'ютера.

У 1941 році німецький інженер Конрад Цузе побудував діючий комп'ютер Z3, у якому використовувалася двійкова система числення. Програми записувалися на перфострічці.

У 1945 році у вищому технічному училищі Пенсільванського університету (США) фізик Джон Моклі та інженер Джон Преспер Екерт побудували повністю електронну машину ENIAC. Аби задати програму, було необхідно вручну встановити тисячі перемикачів, увіткнути сотні штекерів у гнізда контактної панелі. 1 червня 1945 року був розісланий звіт американського математика угорського походження Джона фон Неймана

«Попередній звіт по EDVAC», що містить концепцію зберігання команд комп'ютера в його власній внутрішній пам'яті.
